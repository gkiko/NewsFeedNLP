წელიწადნახევარია, ჩვენ ყოველდღიურად ვხვდებით მოწმე, როგორ ბრუნდება კრიმინალი ჩვენს ქუჩებში. დღეს ამის მსხვერპლი ზურაბ ჭიაბერაშვილი და ნოდარ ლადარია გახდნენ. ცოტა ხნის წინ მამუკა ხერხეულიძე, კიდევ უფრო ადრე დავით კოდუა და ნუგზარ წიკლაური. და რა თქმა უნდა კიდევ ათასობით "რიგითი ადამიანი", რომლებიც დაუცველები აღმოჩნდნენ მკვლელების, ყაჩაღებისა თუ მძარცველების პირისპირ.

არავინ ელის, რომ ხელისუფლება საკადრისად დასჯის დამნაშავეებს, როგორც დღევანდელ, ისე წინა შემთხვევებში. ძალადობის ეს ტალღა სწორედ ამ ხელისუფლების პოლიტიკის შედეგია, პოლიტიკისა, რომელიც ახალისებს დამნაშვეებს და თრგუნავს სამართალდამცავებს.

საზოგადოებას უნდა ახსოვდეს, რომ მოძალადეები, რომელსაც ხელისუფლება თავიდან პოლიტიკური ოპონენტების წინააღმდეგ იყენებს, ძალიან მალე მთელი საზოგადოებისთვის იქცევიან საფრთხედ. 

ნება მომეცით, სოლიდარობა გამოვუცხადო ზურაბ ჭიაბერაშვილს და მასთან ერთად ყველას, ვინც ძალადობისა და კრიმინალის მსხვერპლი გახდა.